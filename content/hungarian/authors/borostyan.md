---
title: Borostyán
image: "/images/avatar.png"
description: b

---

Természetközeli pihenésre csábít a meseszép környezet, védett növény- és állatvilágával. Vendégházunk nemcsak egyéni szálláshelyként ideális, hanem családi és baráti összejövetelek, céges csapatépítő rendezvények tartására is alkalmas.

### Megközelítés:

A Borostyán Vendégház a Bükkben, Eger felöl megközelítve Répáshuta !előtt!, az Eger-Miskolc közötti szakaszon félúton, (25-ös km-szelvénynél), a Bükki Csillagdától mindössze 3 percnyi autóútra található.

#### GPS koordináták: É 48,0538° / K 20,5139°

### Elhelyezés, ellátás:

A vendégház 7 db kétágyas (pótágyazható), kényelmes, összkomfortos, fürdőszobás szobával, teljesen felszerelt, közösségi konyhával (gáztűzhely, serpenyők, palacsintasütő, lábasok, illetve mikrohullámú sütő, vízforraló, kávéfőző, kenyérpirító, evőeszközök, tányérok, poharak) és társalgóval várja a természetközeli kikapcsolódásra, egészséges környezetre vágyó szállóvendégeit. A szálláshely összes férőhelye 21 fő.

A házat 2 hektáros, körülkerített park határolja, ahol a játszótér és a kültéri fitnessz eszközök /szabadtéri kondipark/ ingyenesen használhatók. Az udvaron a környezetbe illő, fából készült, tágas, fedett terasz, bográcsozási- és szalonnasütési lehetőség biztosított. A szükséges eszközök (nyársbotok, bogrács) és tűzifa a helyszínen térítésmentesen rendelkezésre állnak.

A kisgyerekes családoknak térítésmentesen biztosítunk etetőszéket és utazóágyat.

Vendégházunk kutyabarát szállás, a házi kedvenceket térítés ellenében szívesen látjuk, de az allergiásoknak sem kell aggódniuk, a kutyusok csak bizonyos szobákat használhatnak.

A szálláshely önellátó, a legközelebbi étterem a szomszédos településen, Répáshután található. (Innen ételkiszállítás csoportok számára elérhető.)

### Egyéb információk

Idegenforgalmi adó (IFA):

300 Ft/fő/éj - a helyszínen, kizárólag készpénzben fizetendő, a szállásdíjakon felül.

#### Fizetési lehetőség:

Készpénz, bankkártya, SZÉP kártya (OTP)

6 éves kor alatt a szállás ingyenes.

Zárt udvarunkban a parkolás ingyenesen biztosított.

#### Információ, foglalás:

bukkiszallasok.hu, szallas@bnpi.hu; +36 30 328 4969

NTAK azonosító: EG25107621