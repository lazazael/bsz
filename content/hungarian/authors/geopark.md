---
title: Geopark
image: "/images/avatar.png"
description: g

---

### A Geopark vendégház szolgáltatásai

Tematikus vendégházunk geoparki mintaprojektként jött létre a Bükk-vidék UNESCO Globális Geopark értékeinek bemutatására, egy igazán különleges helyszínen, Bükkszentkereszt központjában. Szálláshelyünk tömegközlekedéssel is könnyedén elérhető. Ideális helyszín természetbe vágyó párok, családi rendezvények, céges csapatépítő programok, osztálytalálkozók, házassági évfordulók, de akár kisebb erdei esküvők számára is.

A Geopark Vendégházban 6 db 2 ágyas, 2 db 4 ágyas szobában és 2 db 4 ágyas, saját konyhás apartmanban, összesen 28 vendég számára tudunk szállást biztosítani. Minden szoba zuhanyzós fürdőszobával, saját terasszal rendelkezik, az ablakok a Bükkre néznek, páratlan látványt nyújtva a hozzánk érkezőknek.

Közösségi térként egyrészt a 24 fő befogadására alkalmas étkezőnk, másrészt a tágas, világos, kertre néző nappalink szolgál. Étkező helyiségünk akár kisebb workshopok és összejövetelek számára is ideális helyszín. Nappalink kényelmét kanapé, fotelek és egy kis házi könyvtár biztosítja.

Minden emeleten elérhető egy-egy teakonyha, melyek mikrohullámú sütővel, kávéfőzővel, kenyérpirítóval és vízforralóval felszereltek. Az udvaron egy tűzrakóhely is kialakításra került, így vendégeink szalonnasütéssel, bográcsozással és grillezéssel tehetik még hangulatosabbá a szálláshelyünkön töltött időt. A szükséges eszközök (nyársbotok, bogrács) és tűzifa a helyszínen térítésmentesen rendelkezésre állnak.

A kisgyerekes családoknak térítésmentesen biztosítunk etetőszéket, utazóágyat és fürdetőkádat, a zárt udvarban pedig gondtalanul szaladgálhatnak a gyerekek.

Vendégházunk kutyabarát szállás, a házi kedvenceket térítés ellenében szívesen látjuk, de az allergiásoknak sem kell aggódniuk, a kutyusok csak bizonyos szobákat használhatnak.

A szálláshely önellátó, éttermek, kisbolt, gyógyszertár, posta a faluban, elérhető közelségben találhatók. (Ételkiszállítás is lehetséges.)

### Miért kapta a vendégház a Geopark nevet?

A Bükk-vidék Geopark 2017-ben jött létre, mostanra 109 település csatlakozott a kezdeményezéshez, köztük Bükkszentkereszt is. A geopark célja a térség geológiai értékeinek a bemutatása és az ezekre az értékekre építő, a helyi gazdaságot erősítő programok kidolgozása, a helyi identitás erősítése és a természeti értékekre építő helyi vállalkozások segítése.

Ennek megfelelően a vendégházunk szobáinak dekorációját a Bükk-vidék UNESCO Globális Geopark természeti értékei inspirálták.

### Egyéb információk

Idegenforgalmi adó (IFA):

400 Ft/fő/éj - a helyszínen, kizárólag készpénzben fizetendő, a szállásdíjakon felül.

#### Fizetési lehetőség:

Készpénz, bankkártya, SZÉP kártya (OTP)

6 éves kor alatt a tartózkodás ingyenes.

Zárt udvarunkban a parkolás ingyenesen biztosított.

#### Információ, foglalás:

bukkiszallasok.hu, szallas@bnpi.hu; +36 30 328 4969

NTAK azonosító: EG25107617
