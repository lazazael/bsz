---
title: Rejtek
image: "/images/avatar.png"
description: r
---


### A Rejteki közösségi szálláshely szolgáltatásai

A Rejteki Kutatóház - közösségi szálláshely Répáshutától 6 km-re, a 2505-ös út mellett található. Kiválóan alkalmas helyszín osztálykirándulások, ifjúsági táborok, csapatépítő tréningek, családi rendezvények, csoportos és egyéni túrázók számára. Az összesen 41 férőhelyes szálláshely 2020-ban újult meg a Téry Ödön Program keretében.

A kutatóház emeletén 2 db 16 ágyas közösségi szoba (8 db emeletes ággyal szobánként), a folyosón közös zuhanyzók, mosdók (külön férfi és női) várják a vendégeket.

A kutatóház alsó szintjén 2 db 3 ágyas, felújított, saját fürdőszobával rendelkező szoba található.

A közösségi konyha teljesen felszerelt: gáztűzhely, serpenyők, palacsintasütő, lábasok, illetve mikrohullámú sütő, vízforraló, kávéfőző, kenyérpirító, etetőszék, evőeszközök, tányérok, poharak állnak a vendégek rendelkezésére.

A külön épületben egyéni vendégeket is tudunk fogadni: a 2 ágyas (+1 pótágy) apartmanban konyha, fürdőszoba is van.

A kisgyerekes családoknak térítésmentesen biztosítunk utazóágyat.

Szálláshelyünk kutyabarát, a házi kedvenceket térítés ellenében szívesen látjuk, de az allergiásoknak sem kell aggódniuk, a kutyusok csak bizonyos szobákat használhatnak.

Az udvaron fedett terasz, bográcsozási- és szalonnasütési lehetőség biztosított. A szükséges eszközök (nyársbotok, bogrács) és tűzifa a helyszínen térítésmentesen rendelkezésre állnak.

A szálláshely önellátó, a legközelebbi étterem a szomszédos településeken, Répáshután és Bükkszentkereszten található. (Innen ételkiszállítás csoportok számára elérhető.)

A területen lévő ping-pong asztal, csocsóasztal, játszótér és kültéri fitnessz eszközök /szabadtéri kondipark/ ingyenesen használhatók.

Térerő az ingatlan csak néhány pontján elérhető, WIFI nincs. 

### Egyéb információk

Idegenforgalmi adó (IFA):

400 Ft/fő/éj - a helyszínen, kizárólag készpénzben fizetendő, a szállásdíjakon felül.

#### Fizetési lehetőség:

Készpénz, bankkártya, SZÉP kártya (OTP)

6 éves kor alatt a tartózkodás ingyenes.

Parkolásra az épület mellett van lehetőség.

#### Információ, foglalás:

bukkiszallasok.hu, szallas@bnpi.hu; +36 30 328 4969

NTAK azonosító: KO25107624

GPS koordináták: É 48°03’53” / K 20° 33’48”